# Workshop 2: Maatregelen

Deze workshop is typisch een week na de eerste workshop (Risico identificatie).

De Workshop Facilitator plakt de risico’s, die in de workshop Risico Identificatie aangemerkt zijn als: door het team zelf te behandelen (‘mitigate’), in de betreffende kolom.

De onderstaande onderwerpen worden behandeld met behulp van het Canvas.

<figure><img src="../.gitbook/assets/Maatregelen Canvas.png" alt=""><figcaption></figcaption></figure>

## Maatregelen

Voor ieder Risico bespreekt het team, welke maatregelen zouden helpen om het risico te verlagen. Deze worden op Post-Its genoteerd en op het Canvas geplakt (kolom Controls), naast het Risico waarop ze betrekking hebben.

## Effectiviteitsbepaling

Voor iedere maatregel wordt bekeken, hoe vastgesteld kan worden of de maatregel werkt. Ook stelt het team een streefgetal voor aan het eind van de cyclus.

## Implementatie

Besproken wordt wie er binnen het team verantwoordelijk wordt voor de betreffende maatregel. Hij/zij moet toezien op de implementatie van de maatregel. Tevens wordt besproken wat hij/zij nodig heeft van de anderen, om succesvol te kunnen zijn.

## Uitkomsten

* een lijst met maatregelen
* Voor iedere maatregel:
  * het risico waarop de maatregel betrekking heeft
  * hoe de effectiviteit van maatregelen bepaald wordt
  * een streefwaarde voor de effectiviteit, aan het eind van deze cyclus
  * wie verantwoordelijk is voor de implementatie van de maatregel (Control Owner)
  * de bijdrage van andere teamleden

**Aan het eind van de workshop** herhaalt de Workshop Facilitator de afspraken over de implementatie van maatregelen. Hij kijkt vooruit naar de Alignment Meeting en de volgende workshop (Effectiviteit), waarin besproken zal worden welke resultaten geboekt zijn. Daarbij benoemt hij/zij ook de noodzaak van het bijhouden van een **indicentenregister**, en biedt daarvoor een template of tool aan. De Team Captain is verantwoordelijk voor het bijhouden daarvan.

### Alignment Meeting

Als alle teams de Workshop Maatregelen hebben afgerond, volgt de Alignment Meeting (zie verderop)

### Verdieping

Als verdieping kunnen de **Policy Cards** gebruikt worden. Hierop worden genoteerd:

* het doel van de maatregelen (in termen van risicobeheersing)
* een beschrijving van de maatregelen, met de volgende vorm: “Om het risico van X voor Asset Y te beheersen, worden maatregelen A, B en C geïmplementeerd door persoon Z. De effectiviteit wordt vastgesteld door meting P, en wordt geëvalueerd door persoon Q op de manier zoals beschreven in R, op moment S.
* evt. een verwijzing naar een Control uit ISO 27001 Annex A.
* een categorisering van de maatregelen (cf ISO 27002)
* wie de Policy Owner is
